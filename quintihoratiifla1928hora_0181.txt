SATIRARUM ΜΒ. 11. 171

Rectius Albanam fumo duraveris uvam.

Hanc ego cum malis, ego faecem primus et halec,

Primus et invenior piper album, cum sale nigro
Incretum, puris circumposuisse catillis. 75
Immane est vitium dare millia terna macello,
Angustoque vagos pisces urgere catino.

Magna mov'et stomacho fastidia, seu puer unctis
Tractavit calicem manibus, dum furta ligurrit ;

Sive gravis veteri craterae limus adhaesit. 80
Vilibus in scopis, in mappis, in scobe, quantus

Consistit sumptus Ἰ neglectis, flagitium ingens.

Ten' lapides varios lutulenta radere palma,

Et Tyrias dare circum illota toralia vesteS‚

Oblitum quanto curam sumptumque minorem 85
Haec habeant, tanto reprendi justius illis

Quae nisi divitibus nequeant contingere mensis ’ἔ
HORATIUS.

Docte Cati, per amicitiam divosque rogatus,

Ducere me auditum, perges quocunque, memento.

Nam, quamvis referas memori mihi pectore cuncta, 90
Non tamen interpres tantundem juveris : adde

Vultum habitumque hominis3 quem tu vidisse beatus
Non magni pendiS‚ quia contigit: at mihi cura

Non mediocris inest, fontes ut adire remotos

Atque haurire queam vitae praecepta beatae. 95

SATIRA V.

ULYSSES.
Hoc quoque, Tiresia, praeter narrata, petenti

Responde, quibus amissas reparare queam res
Artibus atque modis. Quid rides?

