76

Q. HORATII FLACCI

ODE XXII.

AD LYDEN.

FESTo quid potius die
Neptuni faciam Ἰ Prome reconditum,
Lyde, strenua Caecubum ;
Munitaeque adhibe vim sapientiae.
Inclinare meridiem
Sentis ; ac, veluti stet volucris dies,
Parcis deripere horreo
Cessantem Bibuli consulis amphoram.
Nos cantabimus invicem
Neptunum, et virides Nereidum comas:
Tu curva recines lyra
Latonam, et celeris spicula Cynthiae z
Summo carmine, quae Cnidon
Fulgentesque tenet Cycladas, et Paphon
Junctis visit oloribus z
Dicetur merita Nox quoque naenia.

ODE XXIII.

AD MAECENATEM.

TYRRHENA regum progenieS‚ tibi

Non ante verso lene merum cado
Cum flore, Maecenas, rosarum, et
’ Pressa tuis balanus capillis

Jamdudum apud me est. Eripe te morae:

Ne semper udum Tibur et AElsulae
Declive contempleris arvum, et
Telegoni juga parricidae.

10

15

