SATIRARUM LIB· II. 181

Adde super, dictis quod non levius valeat ε nam

Sive vicarius est, qui servo paret, uti mos

Vester ait, seu conservus 3 tibi quid sum ego ’ἔ Nempe

Tu, mihi qui imperitas, aliis servis miser, atque 55

Duceris'ut nervis alienis mobile lignum.

Quisnam igitur liber 2 Sapiens, sibi qui imperiosus3

Quem neque pauperies, neque mors, neque vincula ter-
rent;

Responsare cupidinibus, contemnere honores.

Fortis, et in seipso totus, teres atque rotundus, 60

Externi ne quid valeat per leve morari ;

In quem manca ruit semper Fortuna. Potesne

Ex his ut proprium quid noscere Ἰ Quinque talenta

Poscit te mulier, vexat, foribusque repulsum

Perfundit gelida ε rursus vocat. Eripe turpi ’ 65

Colla jugo: “ Liber, liber sum,” dic age. Non quis3

Urget enim dominus mentem non lenis, et acres

Subjectat lasso stimulos, versatque negantem.

Vel, quum Pausiaca torpes, insane, tabella,

Qui peccas minus atque ogo, quum Fulvi Rutubaeque,

Aut Placideiani contento poplite miror 71

Proelia, rubrica picta aut carbone 3 velut si

Re vera pugnent, feriant vitentque moventes

Arma viri? Nequam et cessator Davus; at ipse

Subtilis veterum judex et callidus audis. 75

Nil ego, si ducor libo fumante: tibi ingens

Virtus atque animus ccenis responsat opimis.

Obsequium ventris mihi perniciosius est: cur? ’

Tergo plector enim. Qui tu impunitior illa,

'Quae parvo sumi nequeunt, quum obsonia captas? 80

Nempe inamarescunt epulae sine fine petitae,

Illusique pedes vitiosum ferre recusant

Corpus. An hic peccat, sub noctem qui puer uvam

Furtivam mutat strigili Τ qui praedia vendit,
16

