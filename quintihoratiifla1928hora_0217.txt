EPISTOLARUM Lm. 1. 207

Evellas agro3 et melior sit HoratiuS, an res. , 5
Me quamvis Lamiae pietas et cura moratur,

Fratrem moerentiS‚ rapto de fratre dolentis

Insolabiliter; tamen isthuc mens animusque

Fert, et amat spatiis obstantia rumpere claustra.

Rure ego viventem, tu dicis in urbe, beatum: 10

Cui placet alterius, sua nimirum est odio sors,

Stultus uterque locum immeritum causatur inique 3

In culpa est animus, qui se non effugit unquam.

Tu mediastinus tacita prece rura petebas,

Nunc urbem et ludos et balnea villicus optas ε 15

, Me constare mihi scis, et discedere tristem,

Quandocunque trahunt invisa negotia Romam.

Non eadem miramur 3 eo disconvenit inter

Meque et te: nam, quae deserta et inhospita tesqua

Credi3‚ amoena vocat mecum qui sentit, et odit ⁴20

Quae tu pulchra putas. Fornix tibi et uncta popina

Incutiunt urbis desiderium, video 3 et quod

Angulus iste feret piper et thus ocius uva3

Nec vicina subest, vinum praebere taberna

Quae possit tibi3 nec meretrix tibicina, cujus ‘25
Ad strepitum salias terrae gravis. Et tamen urges
Jampridem non tacta ligonibus arva, bovemque
Disjunctum curas, et strictis frondibus exples:

Addit opus pigro rivus, si decidit imber,

M ulta mole docendus aprico parcere prato. 30

Nunc, age, quid nostrum concentum dividat, audi.
Quem tenues decuere togae nitidique capilli,
Quem nosti bibulum media de luce Falerni,
Coena brevis juvat, et prope rivum somnus in herba:
Nec lusisse pudet, sed non incidere ludum. 35
Non isthic obliquo oculo mea commoda quisquam
Limat3 non odio obscuro morsuque venenat.
Rident vicini glebas et saxa moventem.

