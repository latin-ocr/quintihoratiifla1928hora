SATIRARUM LIB. ΙΙ.

Adversae nudare solent, celare secundae.’'

185

Nasidienus ad haec ε “ Tibi di, quaecunque preceris, 75

Commoda dent 3 ita vir bonus es convivaque comis.‘’

Et soleas poscit. Tum in lecto quoque videres

Stridere secreta divisos aure susurros.
HORATIUS.

Nullos his mallem ludos spectasse: sed illa

Redde, age, quae deinceps risisti.
FUNDANIUS·

Vibidius dum
Quaerit de pueris num sit quoque fracta lagena,
Quod sibi poscenti non dentur pocula3 dumque
Ridetur fictis rerum, Balatrone secund03
N asidiene, redis mutatae frontis, ut arte
Emendaturus fortunam ; deinde sequuti
Mazonomo pueri magno discerpta ferentes
Membra gruis, sparsi sale multo, non sine farre,
Pinguibus et ficis pastum jecur anseris albi 3
Et leporum avulSOS, ut multo suavius, armos,
Quam si cum lumbis quis edit: tum pectore adusto
Vidimus et merulas poni, et sine clune palumbes.
Suaves res, si non causas narraret earum et
Naturas dominus : quem nos sic fugimus ulti,
Ut nihil omnino gustaremus, velut illis
Canidia afflasset, pejor serpentibus Afris.

16*

80

85

90

95

