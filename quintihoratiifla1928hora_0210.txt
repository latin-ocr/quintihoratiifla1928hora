200 Q· HORATII FLACCI

Dum septem donat sestertia, mutua septem
Promittit‚ persuadet uti mercetur agellum. 80
Mereatur : ne te longis ambagibus ultr&
Quam satis est morer 3 ex nitido fit rusticus, atque
Sulcos et vineta crepat mera, preparat ulmos,
Immoritur studiis, et amore senescit habendi.
Verum ubi oves furto, morbo periere capellae, 85
Spem mentita seges, bos est enectus arando 3
Offensus damnis, media de nocte caballum
Arripit, iratusque Philippi tendit ad aedes.
Quem simul aspexit scabrum intonsumque Philippus,
“ Durus,” ait, “ Vultei‚ nimis attentusque videris 90
Esse mihi.'’ ‘⁶ Pol, me miserum, patrone, vocares,
Si velles‚’' inquit, “ verum mihi ponere nomen.
Quod te per Genium, dextramque, deosque Penates
Obsecro et obtestor, vitae me redde priori.''

Qui semel aspexit quantum dimissa petitis 95
Praestent‚ mature redeat, repetatque relicta.
Metiri se quemque suo modulo ac pede verum est.

EPISTOLA VIII.

AD CELSUM ALBINOVANUM.

CELso gaudere et bene rem gerere Albinovano,

Musa rogata, refer, comiti scribaeque Neronis.

Si quaeret quid agam3 dic, multa et pulchra minantem,
Vivere nec recte, nec suaviter: haud quia grando
Contuderit vites, oleamve momorderit aestus; 5
Nec quia longinquis armentum aegrotet ,in arvis3

Sed quia, mente minus validus quam corpore toto,

Nil audire velim, nil discere, quod levet aegrum3

 

