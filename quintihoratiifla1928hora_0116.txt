106

Q. HORATII FLACCl

Nardo perunctum, quale non perfectius
Meae laborarint manus.
Quid accidit? cur dira barbarae minus
Venena Medeae valent,
Quibus superbam fugit ulta pellicem,
’ Magni Creontis filiam,
Quum palla, tabo munus imbutum, novam
Incendio nuptam abstulit ’ἔ
Atqui nec herba nec latens in asperis
Radix fefellit me locis.
Indormit unctis omnium cubilibus
Oblivione pellicum.
Ah! ah! solutus ambulat veneficae
Scientioris carmine.
Non usitatis, Vare‚ potionibus,
⁴>O multa fleturum caput!
Ad me recurres 3 nec vocata mens tua
Marsis redibit vocibus.
Majus parabo, majus infundam tibi
Fastidienti poculum.
Priusque coelum sidet inferius mari,
Tellure porrecta super,
Quam non amore sic meo flagres, uti
Bitumen atris ignibus”
Sub haec puer jam non, ut ante, mollibus
Lenire verbis impias 3
Sed, dubius unde rumperet silentium,
Misit Thyesteas preces:
“ Venena, magnum fas nefasque, non valent
Convertere humanam vicem.
Diris agam vos : dira detestatio
N ulla expiatur victima.
Quin, ubi perire jussus exspiravere,
Nocturnus occurram Furor,

60

70

75

80

85

