EPISTOLARUM LIB. Ι.

215

Ambigitur quid enim ἵ Castor sciat an Dolichos plus3

Brundusium Minuci melius via ducat, an Appi.

Quem damnosa Venus, quem praeceps alea nudat,

Gloria quem supra vires et vestit et ungit,
Quem tenet argenti sitis importuna famesque,
Quem paupertatis pudor et fuga, dives amicus,
Saepe decem vitiis instructior, odit et horret:
Aut, si non odit, regit3 ac, veluti pia mater,
Plus quam se sapere et virtutibus esse priorem
Vult, et ait prope vera : ‘⁴ Meae (contendere noli)
Stultitiam patiuntur opes3 tibi parvula res est:
Arcta decet sanum comitem toga 3 desine mecum
Certare.’' Eutrapelus cuicunque nocere volebat
Vestimenta dabat pretiosa. Beatus enim jam
Cum pulchris tunicis sumet nova consilia et spes3
Dormiet in lucem3 scorto postponet honestum
Officium3 nummos alienos pascet 3 ad imum
Thrax erit, aut olitoris aget mercede caballum.
Arcanum neque tu scrutaberis ullius unquam3
Commissumque teges, et vino tortus et ira.
Nee tua laudabis studia, aut aliena reprendes ς
Nec, quum venari volet ille, poemata panges.
Gratia sic fratrum geminorum, Amphionis atque
Zethi, dissiluit, donec suspecta severo
Conticuit lyra. Fraternis cessisse putatur
Moribus Amphion : tu cede potentis amici
Lenibus imperiis3 quotiesque educet in agros
AEtolis onerata plagis jumenta canesque,
Surge, et inhumanae senium depone Camoenae,
Coenes ut pariter pulmenta laboribus empta.
Romanis solemne viris opus, utile samae,
Vitaeque et membris 3 praesertim quum valeas, et
Vel cursu superare canem, vel viribus aprum,
Possis: adde, virilia quod speciosius arma

20

30

40⁷

45

50

