128 Q. HORATII FLACCI

Quum prorepserunt primis animalia terris,
Mutum et turpe pecuS, glandem atque cubilia propter, 100
Unguibus et pugniS‚ dein fustibus, atque ita porro
Pugnabant armis quae post fabricaverat usus;
Donec verba, quibus voces sensusque notarent,
Nominaque invenere: dehinc absistere bello,
Oppida coeperunt munire, et ponere leges, 105
Ne quis fur esset, neu latro, neu quis adulter.
Nam fuit ante Helenam mulier teterrima belli
Causa: sed ignotis perierunt mortibus illi,
Quos Venerem incertam rapientes, more ferarum,
Viribus editior caedebat, ut in grege taurus. 110
Jura inventa metu injusti fateare necesse est,
Tempora si fastosque velis evolvere mundi.
Nec natura potest justo secernere iniquum,
Dividit ut bona diversis, fugienda petendis. Χ
Nec vincet ratio Hoc, tantundem ut peccet idemque 115
Qui teneros caules alieni fregerit horti,
Et qui nocturnus divum sacra legerit. Adsi‘t
Regula peccatis quae poenas irrogetaequas,
Ne scutica dignum horribili sectere flagello.
Nam, ut ferula caedas meritum majora subire 120
Verbera, non vereor3 quum dicas esse pares res
Furta latrociniis, et magnis parva mineris
Falce recisurum simili te, si tibi regnum
Permittant homines. Si dives, qui sapiens est,
Et sutor bonus et solus formosus et est rex 3 125
Cur optas quod habes ‘Z—Non nosti quid pater, inquit,
Chrysippus dicat: sapiens crepidas sibi nunquam
Nec soleas fecit ς sutor tamen est sapiens—Quo 2-
Ut, quamvis tacet Hermogenes, cantor tamen atque
Optimus est modulator3 ut Alfenus vafer,· omni 130
Abjecto instrumento artis, clausaque taberna,
Sutor erat 3 sapiens operis sic optimus omnis

