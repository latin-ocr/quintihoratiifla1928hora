224 Q. HORATII FLAccl

Jam Saliare Numae carmen qui laudat, et illud
Quod mecum ignorat solus vult scire videri,
Ingeniis non ille favet plauditque sepultis,
Nostra sed impugnat, nos nostraque lividus odit.
Quod si tam Graiis novitas invisa fuisset 90
Quam nobis, quid nunc esset vetus Ἰ aut quid haberet
Quod legeret tereretque viritim publicus usus ’ἔ
Ut primum positis nugari Graecia bellis
Coepit, et in vitium fortuna labier aequfi,
Nunc athletarum studiis, nunc arsit equorum3 95
Marmoris aut eboris fabros aut aeris amavit 3
Suspendit picta vultum mentemque tabella ς
Nunc tibicinibus, nunc est gavisa tragoedis ε
Sub nutrice puella velut si luderet infans,
Quod cupide petiit, mature plena reliquit. 100
Quid placet auffodio est, quod non mutabile credas ’ἔ
Hoc paces habuere bonae ventique secundi.v
Romae dulce diu fuit et solemne reclusa
Mane domo vigilare, clienti promere jura,
Cautos nominibus rectis expendere nummos, 105
Majores audire, minori dicere per quae
Crescere res posset, minui damnosa libido.
Mutavit mentem populus leviS‚ et calet uno
Scribendi studio: puerique patresque severi
Fronde comas vincti coenant et carmina dictant. 110
Ipse ego, qui nullos me affirmo scribere versus,
Iuvenior Parthis mendacior3 et, priris orto
Sole, vigil calamum et chartas et scrinia posco.
Navem agere ignarus navis timet; abrotonum aegro
Non audet, nisi qui didicit, dare 3 quod medicorum est,
ι Promittunt medici ς tractant fabrilia fabri: 116
Scribimus indocti doctique poemata passim.
Hic error tamen et levis haec insania, quantas
Virtutes habeat, sic collige: Vatis avarus

