104

Q. HORATII FLACCI

Quid attinet tot ora navium gravi
Rostrataduci pondere

Contra latrones atque servilem manum,
Hoc, hoc tribuno militum?

. ODE V.

IN CANIDIAM VENEFICAM.

“ AT, o deorum quidquid in coelo regit

Terras et humanum genus!
Quid iste fert tumultus Ἰ et quid omnium
Vultus in unum me truces?
Per liberos te, si vocata partubus
‘Lucina veris adsuit,

Per hoc inane purpurae decus, precor,
Per improbaturum haec Jovem,

Quid ut noverca me intueris, aut uti
Petita ferro bellua ’ἔ ”

Ut haec trementi questus ore, constitit
Insignibus raptis puer,

Impube corpus, quale posset impia
Mollire Thracum pectora3

Canidia, brevibus implicata viperis
Crines et incomptum caput,

J ubet sepulcris caprificos erutas,
J ubet cupressos funebres,

Et uncta turpis ova ranae sanguine,
Plumamque nocturnae strigis,

Herbasque quas Iolcos atque Iberia
Mittit venenorum ferax,

Et ossa ab ore rapta jejunae caniS,
Flammis aduri Colchicis.

10

15

20

