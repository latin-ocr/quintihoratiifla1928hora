EPODON LIBER. 105

At expedita Sagana, per totam domum 25
Spargens Avernales aquas,
Horret capillis ut marinus asperis
EchinuS‚ aut currens aper.
Abacta nulla Veia conscientia
Ligonibus duris humum 30
Exhauriebat, ingemens laboribus ;
Quo posset infossus puer
Longo die bis terque mutatae dapis
Inemori spectaculo ;ἱ
Quum promineret ore, quantum exstant aqua 35
Suspensa mento corpora:
Exusta uti medulla et aridum jecur
Amoris esset poculum,
Interminato quum semel fixae cibo
Intabuissent pupulae. 40
Non defuisse masculae libidinis
Ariminensem Foliam,
Et otiosa credidit Neapolis,
Et omne vicinum oppidum,
Quae sidera, excantata voce Thessala, 45
Lunamque coelo deripit.
Hic irresectum saeva dente livido
Canidia rodens pollicem,
Quid dixit? aut quid tacuit 2 “ Ο rebus meis
Non infideles arbitrae, 50
Nox et Diana quae silentium regiS‚
Arcana quum fiunt sacra3
Nunc, nunc adeste3 nunc in hostiles domos
Iram atque numen vertite.
Formidolosae dum latent silvis ferae, 55
Dulci sopore languidae,
Senem, quod omnes rideant, adulterum
Latrent Suburanae caneS,

