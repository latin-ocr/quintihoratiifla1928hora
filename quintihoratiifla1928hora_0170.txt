160 ‚ Q. HORATII FLACCI

stultitiae, nihilum metuenda timentis ς ut ignes,
Ut rupes, fluviosque in campo obstare queratur : 55
Alterum' et huic varium, et nihilo sapientiUS, ignes
Per medios fluviosque ruentis. Clamet amica
Mater, honesta soror, cum cognatiS, pater, uxor:
‘ Hic fossa est ingens ! hic rupes maxima! serva! ’
Non magis audierit, quam Fusius ebrius olim, 60
Quum Ilionam edormit, Catienis mille ducentis,
‘ Mater, te appello‚’ clamantibus. Huic ego vulgum
Errori similem cunctum insanire docebo.
Insanit veteres statuas Damasippus emendo.
Integer est mentis Damasippi creditor 'l Esto z 65
‘ Accipe quod nunquam reddas 1nihi‚’ si tibi dicam3
Tune insanus eris si acceperis, an magis excors
Rejecta praeda quam praesens Mercurius fert ‘l
Scribe decem a Nerio: non est satiS3 adde Cicutae

r Nodosi tabulas centurn 3 mille adde catenas τ 70
Effugiet tamen haec sceleratus vincula Proteus.
Quum rapies in jus malis ridentem alienis,
Fiet aper, modo avis, modo saxum, et, quum volet, arbor.
Si' male rem gerere insani est3 contra bene, sani:
Putidius multo cerebrum est, mihi crede, Perilli, 75
Dictantis quod tu nunquam rescribere possis.
Audire, atque togam jubeo componere, quisquis
Ambitione mala aut argenti pallet amore,
Quisquis luxuria, tristive superstitione,
Aut alio mentis morbo calet ; huc propius me, 80
Dum doceo insanire omnes, vos ordine adite.
Danda est ellebori multo pars maxima avaris ε
Nescio an Anticyram ratio illis destinet omnem.
Haeredes Staberi summam incidere sepulcro:
Ni sic fecissent, gladiatorum dare centum 85
Damnati populo paria, atque epulum arbitrio Arri,
Frumenti quantum metit Africa. ⁶ Sive ego prave,

