SATIRARUM LIB. ΙΙ. 179

sATIRA vn.

DAVUS.
J AMDUDUM ausculto ; et, cupiens tibi dicere servus

Pauca, reformido.
HORATIUS. .

Davusne ‘l
DAVUS.

Ita, Davus, amicum
Mancipium domino, et frugi, quod sit satis, hoc est,

Ut vitale puteS.
HORATIUS.
Age, libertate Decembri,

Quando ita majores voluerunt, utere3 narra. 5
DAVUS.

Pars hominum vitiis gaudet constanter, et urget

Propositum : pars multa natat, modo recta capessens,

Interdum pravis obnoxia. Saepe notatus

Cum tribus annellis, modo laeva ,Priscus inani,

Vixit inaequalis, clavum ut mutaret in horas3 10

AEdibus ex magnis subito se conderet, unde

Mundior exiret vix libertinus honeste.

J am moechus Romae, jam mallet doctor Athenis

Vivere, Vertumnis, quotquot sunt, natus iniquis.

Scurra Volanerius, postquam illi justa chiragra 15

Contudit articulos, qui pro se tolleret atque

Mitteret in phimum talos, mercede diurna

Conductum pavit z quanto constantior idem

In vitiis, tanto levitis miser, ac prior illo

Qui jam contento, jam laxo, fune laborat. 20
HORATIUS.

Non dices hodie quorsum haec tam putida tendant,
Furcifer Τ
DAVUS.
Ad te, inquam.

