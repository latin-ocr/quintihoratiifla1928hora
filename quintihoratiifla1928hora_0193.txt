SATIRARUM LIB. 11. 183

Pervellunt stomachum ; siser, halec, faecula Coa.
His ubi sublatis puer alte cinctus acernam 10
Gausape purpureo mensam pertersit, et alter
Sublegit quodcunque jaceret inutile, quodque
Posset coenantes offendere 3 ut Attica virgo
Cum sacris Cereris, procedit fuscus Hydaspes,
Caecuba vina ferens ς Alcon, Chium maris expers. 15
Hic herus : “ Albanum, MaecenaS, sive Falernum
Te magis appositis delectat, habemus utrumque.”
HORATIUS.
Divitias miseras! Sed queis coenantibus una,
Fundani, pulchre fuerit tibi, nosse laboro.
FUNDANIUS.
Summus egog et prope me Viscus Thurinus3 et infra, 20
Si memini, Varius : cum Servilio Balatrone
Vibidius, quos Maecenas adduxerat umbras.

Nomentanus erat super ipsum, Porcius inffa,

Ridiculus totas simul obsorbere placentas.

- Nomentanus ad hoc, qui, si quid forte lateret, 25
Indice monstraret digito: nam caetera turba,

Nos, inquam, coenamus aves, conchylia, pisces,

Longe dissimilem noto celantia succum 3

Ut vel continuo patuit, quum passeris atque

Ingustata mihi porrexerat ilia rhombi. 30
Post hoc me docuit melimela rubere minorem

Ad lunam delecta. Quid hoc intersit, ab ipso

Audieris melitis. Tum Vibidius Balatroni ε

“ Nos, nisi damnose bibimus, moriemur inulti.”

Et calices poscit majores. Vertere pallor 35
Tum parochi faciem, nil sic metuentis ut acres

Potores3 vel quod maledicunt liberius, vel

Fervida quod subtile exsurdant vina palatum.

Invertunt Alliphanis vinaria tota

Vibidius Balatroque, sequutis omnibus z imi 40

