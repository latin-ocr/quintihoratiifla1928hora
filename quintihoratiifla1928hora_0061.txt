CARMINUM ΜΒ. 111.

ODE II.

ANGUSTAM amice pauperiem pati
Robustus acri militia puer
Condiscat3 et Parthos feroces
Vexet eques metuendus hasta:
Vitamque sub divo et trepidis agat
In rebus. Illum ex moenibus hosticis
Matrona bellantis tyranni
Prospiciens, et adulta virgo,
Suspiret ε “ Eheu! ne rudis agminum
Sponsus lacessat regius asperum
Tactu leonem, quem cruenta
Per medias rapit ira caedes.’'

Dulce et decorum est pro patria mori ε

Mors et fugacem persequitur virum,
Nec parcit imbellis juventae
Poplitibus timidove tergo.
Virtus, repulsae nescia sordidae,
Intaminatis fulget honoribus z
Nec sumit aut ponit secures
Arbitrio popularis aurae.
Virtus, recludens immeritis mori
Coelum, negata tentat iter via ε
Coetusque vulgares et udam
Spernit humum fugiente penna.
Est et fideli tuta silentio
Merces : vetabo, qui Cereris sacrum
Vulgarit arcanae, sub isdem
Sit trabibus, fragilemve mecum
Solvat faselum. Saepe Diespiter
Neglectus incesto addidit integrum :
Raro antecedentem scelestum
Deseruit pede Poena claudo·

51

10

20

25

30

