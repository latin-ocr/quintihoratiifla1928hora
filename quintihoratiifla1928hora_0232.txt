222 Q. HORATII FLACCI

Sed tuus hic populus, sapiens et justus in uno,
Te nostris ducibuS, te Graiis anteferendo,
Caetera nequaquam simili ratione modoque 20
AEstimat; et, nisi quae terris semota suisque
Temporibus defuncta videt, fastidit et odit ε
Sic fautor veterum, ut tabulas peccare vetantes,
Quas bis quinque viri sanxerunt, foedera regum
Vel Gabiis vel cum rigidis aequata Sabinis, 25
Pontificum libros, annosa volumina vatum,
Dictitet Albano Musas in monte locutas.

Si, quia Graecorurn sunt antiquissima quaeque
Scripta vel optima, Romani pensantur eadem
Scriptores trutina, non est quod multa loquamur : 30
Nil intra est oleam, nil extra est in nuce, duri.
Venimus ad summum fortunae ε pingimus atque
Psallimus et luctamur Achivis doctius unctis.
Si meliora dies, ut vina, poemata reddit,
Scire velim pretium chartis quotus arroget annus. 35
Scriptor abhinc annos centum qui decidit, inter
Persectos veteresque referri debet, an inter
Viles atque novos? excludat jurgia finis.—
Est vetus atque probuS‚ centum qui perficit annos.—
Quid, qui deperiit minor uno mense, vel anno, 40
Inter quos referendus erit'l veteresne poetas,
An quos et praesens et postera respuet aetas ‘2—
Iste quidem veteres inter ponetur honeste,
Qui vel mense brevi vel toto est junior anno.—
Utor permisso, caudaeque pilos ut equinae 45
Paulatim vello, et demo unum, demo etiam unum3
Dum cadat, elusus ratione ruentis acervi,
Qui redit ad fastos, et virtutem aestimat annis,
Miraturque nihil nisi quod Libitina sacravit.

EnniuS‚ et sapiens et fortis, et alter Homerus, 50
Ut critici dicunt, leviter curare videtur

