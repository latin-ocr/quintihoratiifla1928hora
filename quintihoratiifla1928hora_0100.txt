90

Q. HORATII FLACCI

Donate, et pretium dicere muneri.
Non incisa notis marmora publicis,
Per quae spiritus et vita redit bonis

· Post mortem ducibus3 non celeres fugae,

Rejectaeque retrorsum Hannibalis minae ς
‘Non incendia Carthaginis impiae,

Ejus qui domita nomen ab Africa
Lucratus rediit, clarius indicant

LaudeS, quam Calabrae Pierides: neque,
Si chartae sileant quod bene feceris,
Mercedem tuleris, Quid foret Iliae
Mavortisque puer, si taciturnitas
Obstaret meritis invida Romuli?
Ereptum Stygiis fluctibus AEacum
Virtus et favor et lingua potentium
Vatum divitibus consecrat insulis.
Dignum laude virum Musa vetat mori t
Coelo Musa beat. Sic Jovis interest
Optatis epulis impiger Hercules:

Clarum Tyndaridae sidus ab infimis
Quassas eripiunt aequoribus rates ε
Ornatus viridi tempora pampino

Liber vota bonos ducit ad exitus.

ODE VIII.

AD LOLLIUM.

NE forte credas interitura quae,
Longe sonantem natus ad Aufidum,
Non ante vulgatas per artes
Verba loquor socianda chordis.

15

20

25

30

