52

Q. HORATII FLACCI

ODE III.

J USTUM ac tenacem propositi virum
Non civium ardor prava jubentium,
Non vultus instantis tyranni

Mente quatit solida, neque Auster,

Dux inquieti turbidus Hadriae,
Nec fulminantis magna Jovis manus z
Si fractus illabatur orbis,
Impavidum ferient ruinae.
Hac arte Pollux, et vagus Hercules,
Enisus, arces attigit igneas:
Quos inter Augustus recumbens
Purpureo bibit ore nectar.
Hac te merentem, Bacche pater, tuae
Vexere‘tigreS‚ indocili jugum
Collo trahentes. Hac Quirinus
Martis equis AcherOnta fugit;
Gratum eloquuta consiliantibus
Junone divis: “ Ilion, Ilion
Fatalis, incestusque judex,
Et mulier peregrina, vertit
In pulverem, ex quo destituit deos
Mercede pacta Laomedon, mihi
Castaeque damnatum Minervae
Cum populo et duce fraudulento.
J am nec Lacaenae splendet adulterae
Famosus hospe5‚ nec Priami domus
Perjura pugnaces Achivos
Hectoreis opibus refringit:
Nostrisque ductum seditionibus
Bellum resedit. Protenus et graves
IraS, et invisum nepotem,
Troica quem peperit sacerdos,

10

15

⁷20

25

30

