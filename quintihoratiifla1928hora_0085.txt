CARMINUM LIB. ΙΙΙ.

Frangere enitar modo multam amati
Cornua monstri.

Impudens liqui patrios Penates:

Impudens Orcum moror ! O deorum

Si quis haec audis, utinam inter errem
Nuda leones !

Antequam turpis macies decentes

Occupet malas, teneraeque succus

Defluat praedae, speciosa quaero
Pascere tigres.

‘ Vilis Europe‚’ pater urget absens,

‘ Quid mori cessas Ψ. Potes hac ab orno

Pendulum zona bene te sequuta
Laedere collum.

Sive te rupes et acuta leto

Saxa delectant, age, te procellae

Crede veloci ε nisi herile mavis
Carpere pensum,

Regius sanguis, dominaeque tradi

Barbarae pellex.’ '’ Aderat querenti

Perfidum ridens Venus, et remisso
Filius arcu.

Mox, ubi lusit satis, ⁴⁶ Abstineto,’'

Dixit, “irarum calidaeque rixae,

Quum tibi invisus laceranda reddet
Cornua taurus.

Uxor invicti Jovis esse nescis:

Mitte singultus: bene ferre magnam

Disce fortunam ε tua sectus orbis
Nomina ducet.''

75

