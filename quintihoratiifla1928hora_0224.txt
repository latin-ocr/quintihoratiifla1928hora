214 Q. HORATII FLACCI

Aut cista-tn effractam aut subducta viatica plorat,
Nota refert meretricis acumina, saepe catellam,
Saepe periscelidem raptam sibi flentis ς uti mox
Nulla fides damnis verisque doloribus adsit.

Nec semel irrisus triviis attollere curat

Fracto crure planum 3 licet illi plurima manet
Lacryma3 per sanctum juratus dicat Osirim,

‘⁶ Credite, non ludo ; crudeles, tollite claudum.’'
“ Quaere peregrinum‚” vicinia rauca reclamat.

EPISTOLA XVIII.

AD LOLLIUM.

ς

S1 bene te novi, metues, liberrime Lolli,
Scurrantis speciem praebere, professus amicum.
Ut matrona meretrici dispar erit atque
Discolor, infido scurrae distabit amicus.

Est huic diversum vitio vitium prope majus,
Asperitas agrestis et inconcinna gravisque,
Quae se commendat tonsa cute, dentibus atris ς
Dum vult libertas dici mera, veraque virtus.

Virtus est medium vitiorum et utrinque reductum.

Alter in obsequium plus aequo pronus, et imi
Derisor lecti, sic nutum divitis horret,

Sic iterat voces, et verba cadentia tollit,

Ut puerum saevo credas dictata magistro
Reddere, vel partes mimum tractare secundas.
Alter rixatur de lana saepe caprina,

Propugnat nugis armatus ε “ Scilicet, ut non
Sit mihi prima fides, et, vere quod placet, ut non
Acriter elatrem‚ pretium aetas altera sordet.”

55

60

vt

lo

