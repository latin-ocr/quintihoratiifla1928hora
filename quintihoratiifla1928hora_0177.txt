SATIRARUM LIB. ΙΙ. 167

Dis etenim facile est‚’ orabat : sanus utrisque

Auribus atque oculis ; mentem, nisi litigiosus,

Exciperet dominus quum venderet. Hoc quoque vul-
gus “ 285

Chrysippus ponit soecunda in gente Meneni.

‘ Jupiter, ingentes qui das adimisque doloreS,'

Mater ait pueri menses jam quinque cubantiS‚

‘ Frigida si puerum quartana reliquerit, illo

Mane die quo tu indicis jejunia, nudus 290

In Tiberi stabit.' Casus medicusve levarit

AEgrum ex praecipiti, mater delira necabit

In gelida fixum ripa, febrimque reducet.

Quone malo mentem concussa Ἰ timore deorum.”

Haec mihi Stertinius, sapientum octavus, amico 295

Arma dedit, posthac ne compellarer inultus.

Dixerit insanum qui me, totidem audiet3 atque

Respicere ignoto discet pendentia tergo.

HORATIUS.

Stoice, post damnum sic vendas omnia pluris ε
Qua me stultitia, quoniam non est genus unum, 300
Insanire putas Ἰ ego nam videor mihi sanus.

DAMASIPPUS.
Quid ’ἒ caput abscissum demens quum portat Agave
Gnati infelicis, sibi tum furiosa videtur?

HORATIUS.
Stultum me fateor, liceat concedere veris, 304

Atque etiam insanum 3 tantum hoc edissere, quo me
AEgrotare putes animi vitio.
DAMASIPPUS.
Accipe: primum
AEdificas, hoc est, longos imitaris, ab imo
Ad summum totus moduli bipedalis ς et idem
Corpore majorem rides Turbonis in armis

Spiritum et incessum : qui ridiculus mimis illo? 310

