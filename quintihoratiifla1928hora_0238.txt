228 Q. HORATII FLACCI

Si quis amicorum est ausus reprendere versum3

Quum loca jam recitata revolvimus irrevocati3

Quum lamentamur non apparere labores

Nostros et tenui deducta poemata filo; 225
Quum speramus eo rem venturam, ut, simul atque
Carmina rescieris nos fingere, commodus ultro

Arcessas‚ et egere vetes, et scribere cogas.

Sed tamen est operae pretium cognoscere quales
AEdituos habeat belli spectata domique 230
Virtus, indigno non committenda poetae.

Gratus Alexandro regi Magno fuit ille

Choerilus, incultis qui versibus et male natis

Rettulit acceptos, regale numisma, Philippos.

Sed, veluti tractata notam labemque remittunt 235
*Atramenta‚ fere scriptores carmine foedo

Splendida facta linunt. Idem rex ille, poema

Qui tam ridiculum tam care prodigus emit,

Edicto vetuit ne quis se, praeter Apellen,

Pingeret, aut alius Lysippo duceret aera 240
Fortis Alexandri vultum simulantia. Quod si

J udicium subtile videndis artibus illud

Ad libros et ad haec Musarum dona vocares,

Boeotsnn in crasso jurares aere natum.

At neque dedecorant tua de se judicia atque 245
Munera, quae multa dantis cum laude tulerunt

Dilecti tibi Virgilius Variusque poetae :

Nec magis expressi vultus per aenea signa

Quam per vatis opus mores animique virorum

Clarorum apparent. N ec sermones ego mallem 250
Repentes per humum, quam res componere gestas,
Terrarumque situs et flumina dicere, et arces

Montibus impositas, et barbara regna, tuisque

Auspiciis totum confecta duella per orbem,

claustraque custodem pacis cohibentia J anum, 255

