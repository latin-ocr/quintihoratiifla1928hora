98

CARMINUM LIB. IV.

Custode rerum Caesare, non furor
Civilis, aut vis eximet otium3
Non ira, quae procudit enses,

Et miseras inimicat urbes.

Non qui profundum Danubium bibunt
Edicta rumpent J ulia, non Getae,
Non Seres, infidive Persae,

Non Tanaim prope flumen orti.
Nosque et profestis lucibus et sacris,
Inter jocosi munera Liberi,

Cum prole matronisque nostris,

Rite deos prius apprecati,
Virtute functos, more patrum, duces,
Lydis remixto carmine tibiis,

Trojamque et Anchisen, et almae

Progeniem Veneris canemus.

20

25

30

