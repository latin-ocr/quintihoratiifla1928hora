CARMINUM LIB. ΙΙΙ.

ODE XX.

AD VENEREM.

V1x1 choreis nuper idoneuS‚
Et militavi non sine gloria:
Nunc arma defunctumque bello
Barbiton hic paries habebit,
Laevum marinae qui Veneris latus
Custodit. Hic, hio ponite lucida
Funalia et vectes et arcus
Oppositis foribus minaces. e
O quae beatam, diva, tenes Cyprum, et
Memphin carentem Sithonia nive,
Regina, sublimi fiagello
Tange Chloen semel arrogantem.

ODE XXI.

AD GALATEAM.

IMPros parrae recinentis omen
Ducat, et praegnans canis, aut ab agro
Rava decurrens lupa Lanuvino,
Foetaque vulpes :
Rumpat et serpens iter institutum,
Si per obliquum similis sagittae
Terruit mannos. Ego cui timebo,
Providus auspex,
Antequam stantes repetat paludes
Imbrium divina avis imminentfim,
Oscinem corvum prece suscitabo
Solis ab ortu.

7

73

10

10

