CARMINUM LIB. IV.

Non, si priores Maeonius tenet
Sedes Homerus, Pindaricae latent,
Ceaeque, et Alcaei minaceS,

Stesichorique graves Camoenae:

Nec, si quid olim lusit Anacreon,
Delevit aetas ε spirat adhuc amor,
Vivuntque commissi calores

AEoliae fidibus puellae.
Non sola comptos arsit adulteri
Crines, et aurum vestibus illitum
Mirata‚ regalesque cultus,

Et comites, Helene Lacaena:
Primusve Teucer tela Cydonio
Direxit arcu ι non semel Ilios

Vexata: non pugnavit ingens

Idomeneus Sthenelusve solus
Dicenda Musis proelia : non ferox
Hector, vel acer Deiphobus graves

Excepit ictus pro pudicis

Conjugibus puerisque primus.

Vixere fortes ante Agamemnona

· Multi: sed omnes illacrymabiles

Urgentur, ignotique, longa

Nocte, carent quia vate sacro.
Paulum sepultae distat inertiae
Celata virtuS. Non ego te meis

Chartis inornatum silebo,

Totve tuos patiar labores
Impune, Lolli, carpere lividas
Obliviones. Est animus tibi

Rerumque prudens, et secundis

Temporibus dubiisque rectus 3
Vindex avarae fraudis, et abstinens
Ducentis ad se cuncta pecuniae3

91

10

15

20

25

30

