CARMINUM LIB. ΙΙΙ.

Quanto quisque sibi plura negaverit,
A dis plura feret. Nil cupientium
Nudus castra peto, et transfuga divitum
Partes linquere gestio ;
Contemptae dominus splendidior rei,
Quam si quidquid arat impiger Appulus
Occultare meis dicerer horreis,
Magnas inter opes inops..
Purae rivus aquae, silvaque jugerum
Paucorum, et segetis certa fides meae,
Fulgentem imperio fertilis Africae
Fallit sorte beatior. ,

Quanquam nec Calabrae mella ferunt apes,

Nec Laestrygonia Bacchus in amphora
Languescit mihi, nec pinguia Gallicis
Crescunt vellera pascuis 3
Importuna tamen pauperies abest 3
Nec, si plura velim, tu dare deneges.
Contracto melius parva cupidine · ¹
Vectigalia porrigam,
Quam si Mygdoniis regnum Alyattei·
Campis continuem. Multa petentibus

Desunt multa. Bene est cui Deus obtulit '

Parca quod satis est manu.

ODE XII.

AD AELIUM LAMIAM.

AELJ, vetusto nobilis ab Lamo,
(Quando et priores hinc Lamias ferunt
DenominatOS‚ et nepotum

Per memores genus omne fastos
6*

65

30

40

