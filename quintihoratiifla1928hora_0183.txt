SATIRARUM LIB. 11. 173

Vivet uter locuples sine gnatis, improbus ultro

Qui meliorem audax vocet in jus 3 illius esto

Defensor ε fama civem causaque priorem 30
Sperne, domi si gnatus erit foecundave conjux.

“ Quinte‚” puta, aut “ Publi,’' (gaudent praenomine molles
Auriculae‚) “ tibi me virtus tua fecit amicum:

Jus anceps novi, causas defendere possum ε

Eripiet quivis oculos citius mihi, quam te 35
Contemptum cassa nuce pauperet ε haec mea cura est,
Ne quid tu perdas, neu sis jocus.” Ire domum atque
Pelliculam curare jube z fi cognitor ipse.

Persta atque obdura, seu rubra Canicula findet

Infantes statuas, seu pingui tentus omaso 40
Furius hibernas cana nive conspuet Alpes.

“ Nonne vides,” aliquis cubito stantem propt} tangens
Inquiet, “ut patiens ! ut amicis aptus! ut acer Ξ ”

Plures annabunt thunni‚ et cetaria crescent.

Si cui praeterea validus male filius in re 45
Praeclara sublatus aletur 3 ne manifestum

Caelibis obsequium nudet te, leniter in spem

Arrepe officiosus, ut et scribare secundus

Haeres, et, si quis casus puerum egerit Orco,

In vacuum venias ε perraro haec alea fallit. 50
Qui testamentum tradet tibi cunque legendum,

Abnuere et tabulas a te removere memento : .

Sic tamen ut limis rapias quid prima secundo

Cera velit versu ; solus multisne cohaeres,

Veloci percurre oculo. Plerumque recoctus 55
Scriba ex Quinqueviro corvum deludet hiantem,

Captatorque dabit risus Nasica Corano.
ULYSSES.
Num furis Ἰ an prudens ludis me obscura canendo?

15*

