CARMINU M LIB. 111.

J am bis Monaeses et Pacori manus
Non auspicatos contudit impetus
Nostros, et adjecisse praedam
Torquibus exiguis renidet.
Pena occupatam seditionibus
Delevit urbem Dacus et AEthiops3
Hic classe formidatus, ille
Missilibus melior sagittis.
Foecunda culpae saecula nuptias

Primum inquinavere et genus et domos:

Hoc fonte derivata clades

In patriam populumque fluxit.
Motus doceri gaudet Ionicos
Matura virgo, et fingitur artibus :

Jam nunc et incestos amores

De tenero meditatur ungui.
Non his juventus orta parentibus
Infecit aequor sanguine Punico,

Pyrrhumque et ingentem cecidit

Antiochum, Hannibalemque dirum :

Sed rusticorum mascula militum
Proles, Sabellis docta ligonibus
Versare glebaSâ€š et severae
Matris ad arbitrium recisos
Portare fustes, sol ubi montium
Mutaret umbras, et juga demeret
Bobus fatigatis, amicum
Tempus agens abeunte curru.
Damnosa quid non imminuit dies?
AEtas parentum, pejor avis, tulit
Nos nequiores, mox daturos
Progeniem vitiosiorem.

59

10

15

20

30

40

