204 Q. HORATII FLACCI

Fidenis vicus: tamen illic vivere vellem ς,

Oblitusque meorum, obliviscendus et illis,

Neptunum procul e terra spectare furentem.-—· 10
Sed neque qui Capua Romam petit, imbre lutoque
Aspersus, volet in caupona vivere ε nec, qui

Frigus collegit, furnos et balnea laudat,

Ut fortunatam plene praestantia vitam:
Nec, si te validus jactaverit Auster in alto, 15

Idcirco navem trans AEgaeum mare vendas.

Incolumi Rhodos et Mitylene pulchra facit, quod
Paenula solstitio, campestre nivalibus auris,

Per brumam Tiberis, Sextili mense caminus.

Dum licet, et vultum servat Fortuna benignum, 20
Romae laudetur SamOS, et Chios, et Rhodos absens

Tu, quamcunque deus tibi fortunaverit horam,

Grata sume manu3 neu dulcia differ in annum,

Ut, quocunque loco fueris, vixisse libenter

Te dicas: nam si ratio et prudentia curas, 25

Non locus effusi late maris arbiter, aufert3

Coelum, non animum, mutant, qui trans mare currunt.
Strenua nos exercet inertia : navibus atque

Quadrigis petimus bene vivere. Quod petis, hio est,
Est Ulubris, animus si te non deficit aequus. 30

EPISTOLA XII.

AD ICCIUM.

Fauc'mssus Agrippae Siculis, quos colligiS‚ Icci,
Si recte frueri8‚ non est ut copia major

Ab Jove donari possit tibi: tolle querelas ;
Pauper enim non est, cui rerum suppetit usus.

 

