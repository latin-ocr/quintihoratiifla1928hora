SATIRARUM LIB. 1. 141

Vita solutorum misera ambitione gravique ε
His me consolor, victurus suavius ac si 130
Quaestor avus pater atque meus patruusque fuissent.

SATIRA VII.

PROSCRIPTI Regis Rupili pus atque venenum

Ibrida quo pacto sit Persius ultus, opinor

Omnibus et lippis notum et tonsoribus esse.

Persius hic permagna negotia dives habebat
Clazomenis, etiam lites cum Rege molestas3 5
Durus homo, atque odio qui posset vincere Regem ;
Confidens, tumidusque ; adeo sermonis amari,

Sisennas, Barros, ut equis praecurreret albis,

Ad Regem redeo. Postquam nihil inter utrumque
Convenit (hoc etenim sunt omnes jure molesti, 10
Quo fortes, quibus adversum bellum incidit ε inter
Hectora Priamiden animosum atque inter Achillem
Ira fuit capitalis, ut ultima divideret morst,

Non aliam ob causam, nisi quod virtus in utroque
Summa fuit. Duo si discordia vexet inertes, 15 .
Aut si disparibus bellum incidat, ut Diomedi

Cum Lycio Glauco ; discedet pigrior, ultro

Muneribus missis) Bruto praetore tenente

Ditem Asiam, Rupili et Persi par pugnat, uti non
Compositus melius cum Bitho Bacchius 3 in jus 20
Acres procurrunt, magnum spectaculum uterque.

Persius exponit causam, ridetur ab omni
Conventu 3 laudat Brutum, laudatque cohortem3
Solem Asiae Brutum appellat ; stellasque salubres
Appellat comites, excepto Rege3 Canem illum, 25

