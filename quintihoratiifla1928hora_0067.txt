CARMINUM LIB. 111.

Milesne Crassi conjuge barbara
Turpis maritus vixit Ι et hostium
(Proh curia, inversique mores !)
Consenuit socerorum in arvis,
Sub rege Medo, Marsus et AppuluS,
Anciliorum et nominis et togae
Oblitus, aeternaeque Vestae,
Incolumi Jove et urbe Roma !
Hoc caverat mens provida Reguli,
Dissentientis conditionibus
Foedis, et exemplo trahenti
Perniciem veniens in aevum,
Si non periret immiserabilis
Captiva pubes. ‘⁴ Signa ego Punicis
Affixa delubris, et arma
Militibus sine caede,'’ dixit,
“ Direpta vidi : vidi ego civium
Retorta tergo brachia libero,
Portasque non clausas, et arva
Marte ooli populata nostro.
Auro repensus scilieet acrior
Miles redibit Τ Flagitio additis
Damnum. Neque amissos colores
Lana refert medicata fuco ;
N ec vera-virtuS, quum semel excidit,
Curat reponi deterioribus.
Si pugnat extricata densis
Cerva plagis ς erit ille fortis,
Qui perfidis se credidit hostibus3
Et Marte Poenos proteret altero,
Qui lora restrictis lacertis
Sensit iners, timuitque mortem.
Hic, unde vitam sumeret insciuS‚
Pacem duello miscuit. O pudor!

57

10

15

20

25

30

35

